murmurii. mu. 1.

Nunc genus in nobis restat mortale duobus-

Sic risum superis -hominumque exempla manemus
Dixerat, et flebant. Placuit coeleste precari
Numen, et auxilium per sacras quaerere sortes.
Nulla mora est: adeunt pariter Cephisidas undas,
Ut nondum liquidas sic jam vada nota secantes
Inde ubi libatos irroravere liquores

Vestibus et capiti, flectunt vestigia sauctae

Ad delubra deae, quorum fastigia turpi

Pallebant musco, stabantque sine ignibus arae.

Ut templi tetigere gradus, procumbit uterque
Pronus humi gelidoque pavens dedit oscula saxo,
Atque ita, Si precibus, dixerunt, numina justis
Victa remollescuut, si flectitur ira deorum,

Dic, Themi, qua generis damnum reparabile nostri
Arte sit, et mersis ser opem, mitissimo, rebus.
Mota dea est, sortemque dedit: Discedite templo,
Et velate caput cinctasque resolvite vestes,
Ossaque post tergum magnae jactate parentis
Obstupuere diu, mmpitque silentia voce

Pyrrha prior jussisque deae parere recusat,
Detque sibi veniam, pavido rogat ore, pavetque
Laedere jactatis maternas ossibus umbras

Interea repetunt caecis obscura latebris

l'erba datae sortis secum inter seque volutant:
Inde Promethiades placidis Epimethida dictis
hiulcet et, Aut fallax, ait, est sollertia nobis,

Aut pia sunt nullumque nefas oracula suadent
hlagna parens terra est, lapides incorpore terrae
Ossa reor dici: jacere hos postterga jubemur.
Coniugis augurio quanquam Titania mota est,
Spes tamen in dubio est: adeo coelestibus ambo
Diffidunt monitis; sed quid tentare nocebit?
Discedunt, velantque caput tunicasque recingunt,
Et jussos lapides sua post vestigia mittunt.
Saxa-quis hoc credat, nisi sit pro teste vetustast- ⁴00

 

