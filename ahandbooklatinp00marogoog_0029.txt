14 P. OVIDll NASONIS

Imposuitque comae radios, praesagaque luctus
Pectore sollicito repetens suspiria dixit:

Si potes his saltem monitis parere parentis,

Parce, puer, stimulis, et fortius utere loris:

Sponte sua properant3 labor est inhibere volentes.
Nec tibi directos placeat via quinque per arcus
Sectus in obliquum est lato curvamine limes,

· Zonarumque trium contentus fine polumque
Effugit australem junctamque aquilonibus Arcton. ’
Hac sit iter; manifesta rotae vestigia cernes.
thue serant aequos et coelum et terra calores,
Nec preme nec summum molire per aethera currum:
Altius egressus coelestia tecta cremabis,

Inferius terras; medio tutissimus ibis.

Neu te dexterior'tortum declinet ad Anguem,
Neve sinisterior pressam rota ducat ad Aram:
Inter utrumque tene. Fortunae cetera mand0,
Quae juvet et melius quam tu tibi consulat, opto.
Dum loquor, Hesperio positas in litore metas
Humida nox tetigit Non est mora libera nobis;
Poscimur, et fulget tenebris Aurora sugatis
Corripe lora manu, vel, si mutabile pectus

Est tibi, consiliis, non curribus utere nostris,

Dum potes et solidis etiam nunc sedibus adstas,
Dumque male optatos nondum premis inscius axes
Quae tutus spectes, sine me dare lumina terris
Occupat ille levem juvenili corpore currum,
Statque super manibusque datas contingere habenas
Gaudet, et invito grates agit inde parenti.

Interea volucres, PyroeiS, Eous, et Aethon,

Solis equi, quartusque Phlegon, hinnitibus auras
Flammiferis implent pedibusque repagula pulsant.
Quae postquam Tethys, satorum ignara nepotis,
Repulit, et facta es't immensi copia mundi,
Corripuere viam, pedibusque per a'e'ra motis
Obstantes scindunt nebulas, pennisque levati

 

