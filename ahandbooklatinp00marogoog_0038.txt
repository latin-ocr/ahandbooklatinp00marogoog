mamortha. ult 111.

Torquet, et immensos saltu sinuatur in arcus,

Ac media plus parte leves erectus in auras

Despicit omne nemus, tantoque est corpore, quanto,

Si totum spectes, geminas qui separat Arctos.

Nec mora; Phoenicas sive illi tela parabant

Sive fugam, sive ipse timor prohibebat utrumque,

Occupat: hos morsu, longis amplexibus illos,

Hos necat afflati funesta tabe veneni

Fecerat exiguas jam sol altissimus umbras:

Quae mora sit sociis miratur Agenore natus,

vestigatque viros Tegimen direpta leoni

Pellis erat, telum splendenti lancea ferro

Et jaculum, teloque animus praestantior omni.

Ut nemus intravit, letataque corpora vidit,

victoremque supra spatiosi corporis hostem

Tristia sanguinea lambentem vulnera lingua,

Aut ultor vestrae, fidissima corpora, mortis

Aut· comes, inquit, ero. Dixit, dextraque molarem

Sustulit, et magnum magno conamine misit

Illius impulsu cum turribus ardua celsis

Moenia mota lorent; serpens sine vulnere mansit,

Loricaeque modo squamis defensus et atrae

Duritia pellis, validos cute repulit ictus.

At non duritia jaculum quoque vicit eadem ι

Quod medio lentae spinae curvamine lixum

Constitit, et totum descendit in ilia sermm

Ille, dolore ferox, caput in sua terga retorsit

Vulneraque adspexit, fixumque hastile momordit,
’ quue, ubi vi multa partem labefecit in omnem,

Vix tergo eripuit, sermm tamen ossibus haesit

Tum vero, postquam solitas accessit ad iras

Causa recens, plenis tumuerunt guttura venis,

Spumaque pestiferos circumfluit albida rictus,

Terraque rasa sonat squamis, quique halitus exit

Ore niger Stygio vitiatas inficit herbas.

Ipse modo immensum spiris iacientibus orbem

J

 

