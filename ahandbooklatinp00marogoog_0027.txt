12 P. 0v11>11 NASONIS

Non darei Confiteor, solum hoc tibi, nate, negarem
· Dissuadere licet Nou est tua tuta voluntas

Magna petis, Phaethon, et quae nec viribus istis

Munera conveniunt nec tam puerilibus annis. ss

Sors tua mortalis: non est mortale, quod optas.

Plus etiarn, quam quod superis contingere ias est,

Nescius affectas Placeat sibi quisque licebit3

· Non tamen ignifero quisquam consistere in axe

Me valet excepto. Vasti quoque rector Olympi,

Qui sera terribili jaculatur fulmina dextra,

Non agat hos currus: et quid Jove majus habemus?

Ardua prima via est et qua vix mane recentes

Enituntur equi. Medio est altissima coelo;

Unde mare et terras ipsi mihi saepe videre

Fit timor, et pavida trepidat formidine pectus.

Ultima prona via est, et eget moderamine certo.

Tunc etiam, quae me subJectis excipit undis,

Ne ferar in praeceps, Tethys solet ipsa vereri.

’ Adde quod assidua rapitur vertigine coelum,
Sideraque alta trahit celerique volumine torquet
Nitor in adversum, nec me, qui cetera, vincit
Impetus, et rapido contrarius evehor orbi.

Finge datos currus Quid ages? Poterisne rotatis
Obvius ire polis, ne te citus auferat axis?

Forsitan et lucos illic urbesque deorum

Concipias animo delubraque ditia (lonis

Esse. Per insidias iter est formasque serarum.
thue viam teneas nulloque errore traharis,

Per tamen adversi gradieris cornua Tauri,
Haemoniosque arcus, violentique ora Leonis,
Saevaque circuitu curvantem brachia longo
Scorpion, atque aliter curvantem brachia Cancrum.
Nec tibi quadrupedes animosos ignibus illis,

Quos in pectore habent, quos ore et naribus efflant,
In promtu regere est: vix me patiuntur, ubi acres
Incaluere animi, cervixque repugnat habenis.

 

