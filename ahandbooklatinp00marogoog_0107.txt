92 Ρ. vrnorrn nnnouts

Spicea jam campis quum messis inhorruit, et quum
Frumenta in viridi stipula lactentia turgent?

Saepe ego, quum flavis messorem induceret arvis
Agricola et fragili jam stringeret hordea culmo,
Omnia ventorum concurrere proelia vidi,

Quae gravidam late segetem ab radicibus imis
Sublimem expulsam eruerent ; ita turbine nigro
Ferret hiems culmumque levem stipulasque volantes
Saepe etiam immensum coelo venit agmen aquarum,
Et foedam glomerant tempestatem imbribus atris
Collectae ex alto nubes, ruit arduus aether,

, Et pluvia ingenti sata laeta boumque labores

Diluit; implentur fossae, et cava flumina crescunt
Cum sonitu, fervetque fretis spirantibus aequor.
Ipse Pater media nimborum in nocte corusca
Fubnina molitur dextra3 quo maxima motu
Terra tremit, sugere serae, et mortalia corda

Per gentes humilis stravit pavor; ille flagranti
Aut Athon, aut Rhodopen, aut alta Ceraunia telo
Dejicit; ingeminant austri et densissimus imber;
Nunc nemora ingenti ventu, nunc litora plangunt.
Hoc metuens, coeli menses et sidera serva,

. Frigida Saturni sese quo stella receptet,

Quos ignis coeli Cyllenius erret in orbes.

In primis venerare deos, atque annua maguae
Sacra reser Cereri laetis operatus in herbis,
Extremae sub casum hiemis, jam vere sereno
Tum pingues agni, et tum mollissima vina;

Tum somni dulces densaeque in montibus umbrae.
Cuncta tibi Cererem pubes agrestis adoret,

Cui tu lacte savos et miti dilue Bacch0,

Terque novas circum felix eat hostia fruges,
Omnis quarn chorus et socii comitentur ovantes,
Et Cererem clamore vocent in tecta; neque ante
Falcem maturis quisquam supponat aristis,

Quam Cereri torta redimitus tempora quercu

 

