8 · r. ovrnrr trasonis

Et coelo terras ostendit et aethera terris.
Nec maris ira manet, positoque tricuspide telo
Mulcet aquas rector pelagi, supraque profundum
' Exstantem atque humeros innato murice tectum
Caeruleum Tritona vocat, conchaeque sonanti
Inspirare jubet fluctusque et flumina signo
Jam revocare dato. Cava buccina sumitur illi
Tortilis, in latum quae turbine crescit ab imo,
Buccina, quae medio concepit ubi adra ponto,
Litora voce replet sub utroque jacentia Phoebo.
Tunc quoque, ut ora dei madida rorantia barba
Contigit et cecinit jussos inflata receptus, ·
Omnibus audita est telluris et aequoris undis,
Et quibus est undis audita, coercuit omnes
Jam mare litus habet, plenos capit alveus amnes,
Flumina subsidunt collesque exire videntur,
Surgit humus, crescunt loca decrescentibus undis,
Postque diem longam nudata cacumina silvae
Ostendunt limumque tenent in fronde relictum.
Redditus orbis erat Quem postquam vidit apertum,
Et desolatas agere alta silentia terras,
Deucalion lacrimis ita Pyrrham affatur obortis: aso
Ο soror, O conjux, Ο semina sola superstes,
Quam commune mihi genus et patruelis origo,
Deinde torus Junxit, nunc ipsa pericula jungunt,
Terrarum, quascumque vident occasus et ortus,
Nos duo tutbasumus: possedit cetera pontus ³⁵5
Haec quoque adhuc vitae non est fiducia nostrae
Certa satis: terrent etiam nunc nubila mentem
Quid tibi, si sine me latis erepta fuisses,
Nunc animi, miseranda, foret? Quo sola timorem
Ferre modo posses; quo consolante doleres? ³⁶0
Namque ego-crede mihi—si te quoque pontus haberet,
Te sequerer, conjux, et me quoque pontus haberet
Ο utinam possem populos reparare paternis
Artibus, atque animas formatae infundere terrael

 

