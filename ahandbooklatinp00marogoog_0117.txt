Δ 102 y 1³.v1RG1L111ttA1tottrs

·
. Adde tot egregias urbes operumque laborem, ις,
Tot congesta manu praeruptis oppida saxis,
Fluminaque antiquos subterlabentia muros
An mare, quod supra, memorem, quodque alluit infra?
Anne lacus tantos, te, Lari maxime, teque,
Fluctibus et fremitu adsurgens Benace marino? ιω
An memorem portus Lucrinoque addita claustra
Atque indignatum magnis stridoribus aequor,
' Julia qua ponto longe sonat unda refuso
Tyrrhenusque sretis immittitur aestus Auernis?
Haec eadem argenti rivos aerisque metalla 1⁶³
Ostendit venis, atque auro plurima fluxit·
Haec genus acre virum, Marsos, pubemque Sabellam,
Adsuetumque malo Ligurem, Volscosque verutos
Extulit, haec Decios, Marios, magnosque Camillos,
- Scipiadas duros bello, et te, maxime Caesar, »μ’
Qui nunc extremis Asiae jam victorin oris
Imbellem avertis Romanis arcibus Indum.
Salve, magna parens frugum, Saturnia tellus,
Magna virum, tibi res antiquae laudis et artis
Ingredior, sanctos ausus recludere sontis,
Ascraeumque cano Romana per oppida carmen.
Nunc locus arvorum ingeniis, quae robora cuique,
Quis color, et quae sit rebus natura serendis.
Difficiles primum terrae collesque maligni,
Tenuis ubi argilla et dumosis calculus arus, .
Palladia gaudent silva vivacis olivae.
Indicio est tractu surgens oleaster eodem
Plurimus et strati baccis silvestribus agri.
At quae pinguis humus dulcique uligine laeta,
Quique frequens herbis et fertilis ubere campus-
Qualem saepe cava montis convalle solemus
Despicere3 huc summis liquuntur rupibus amnes,
Felicemque trahunt limum—quique editus austro,
Et filicem curvis invisam pascit aratris:
Hic tibi praevalidas olim multoque fluentes

 

