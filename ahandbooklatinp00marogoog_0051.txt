36· r. ovrnn ursorns

Vimen in aequore erat fiat super aequora saxum.
Dis tribus ille focos totidem de cespite ponit,
Laevum Mercurio, dextmm tibi, bellica Virgo;
Ara Jovis' media est Mactatur vacca Minervae,
Alipedi vitulus, taurus tibi, summe deorum.
Protinus Andromeden et tanti praemia sacti
Indotata rapit: taedas Hymenaeus Amorque
¹ Praecutiunt3 largis satiantur odoribus ignes,
Sertaque dependent tectis, et ubique lyraeque
Tibiaque et cantus, animi felicia laeti
- Argumenta, sonant ·; reseratis aurea valvis
Atria tota patent, pulchroque instructa paratu
Cephenum proceres ineunt convivia regis.
Postquam epulis functi generosi munere Bacchi
Diffudere animos, cultusque genusque locorum
Quaerit Abantiades: quaerenti protinus unus
Narrat, Lyncides, moresque habitumque virorum.
Quae simul edocuit, Nunc, o fortissime, dixit,
Fare precor, Perseu, quanta virtute quibusque
Artibus abstuleris crinita draconibus ora
Narrat Agenorides, gelido sub Atlante jacentem
Esse locum, solidae tutum munimine molis,
Cujus in introitu geminas habitasse sorores
Phorcidas, unius sortitas luminis usum ;
Id se sollerti furtim, dnm traditur, astu
Supposita cepisse manu, perque abdita longe
Deviaque et silvis horrentia saxa fragosis
Gorgoneas tetigisse domos, passimque per agros
Perque vias vidisse hominum simulacra ferarumque
In silicem ex ipsis visa conversa Medusa;
Se tamen horrendae clypei, quod laeva gerebat,
Aere repercusso sormam adspexisse Medusae,
Dumque gravis somnus colubras ipsamque tenebat,
Eripuisse caput collo, pennisque fugacem

Pegason et fratrem matris de sanguine natos
Addidit, et longi non salsa pericula cursus,

 

