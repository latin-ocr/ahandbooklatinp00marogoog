38 Ρ. ovmn nasonis

Cui triplicis cessit fortuna novissima regni.

Tu superos ipsumque Jovem, tu numina ponti

Victa domas ipsumque, regit qui numina ponti

Tartara quid cessant? Cur non matrisque tuumque

Imperium profers? Agitur pars tertia mundi.

Et tamen in coelo, quae jam patientia nostra est,

Spemimur, ac mecum vires minuuntur Amoris

Pallada nonne vides jaculatricemque Dianam

Abscessisse mihi? Cereris quoque filia virgo,

Si patiemur, erit: nam spes affectat easdem

At tu, pro socio si qua est tibi gratia regno,

Junge deam patruo. Dixit Venus; ille pharetram

Solvit, et arbitrio matris de mille sagittis

Unam seposuit, sed qua nec acutior ulla

Nec minus incerta est, nec quae magis audiat arcum3

Oppositoque genu curvavit flexile comum,

Inque cor hamata percussit arundine Ditem.
Haud procul Hennaeis lacus est a moenibus altae,

Nomine Pergus, aquae3 non illo plura Caystros

Carmina cygnorum labentibus audit in undis;

Silva coronat aquas, cingens latus omne, suisque

Frondibus, ut velo, Phoebeos submovet ignes 3

Frigora dant rami, varios humus humida flores;

’ Perpetuum ver est Quo dum Proserpina luco

Ludit et aut violas aut candida lilia carpit,

Dumque puellari studio calathosque sinumque

Implet, et aequales certat superare legendo,

Paene simul visa est dilectaque raptaque Diti:

Usque adeo properatur amor. Dea territa maesto

Et matrem et comites, sed matrem saepius, ore

Clamat, et, ut summa vestem laniarat ab ora,

Collecti flores tunicis cecidere remissis ;

Tantaque simplicitas puerilibus affuit annis,

Haec quoque virgineum movit jactura dolorem.

Raptor agit currus et nomine quemque vocatos

Exhortatur equos, quorum per colla jubasque

 

