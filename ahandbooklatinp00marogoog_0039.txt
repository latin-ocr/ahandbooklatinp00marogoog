24 r. ovrnu uasorus

' Cingitur ; interdurn longa trabe rectior exstat3
Impete nunc vasto, ceu concitus imbribus amnis
Fertur, et obstantes proturbat pectore silvas
Cedit Agenorides paullum, spolioque leonis
Sustinet incursus, instantiaque ora retardat
Cuspide praetenta Furit ille, et inania duro
Vulnera dat ferro, figitque in acumine dentes
Jamque venenifero sanguis manare palato
Coeperat, et virides adspergine tinxerat herbas,
Sed leve vulnus erat, quia se retrahebat ab ictu.
Laesaque colla dabat retro, plagamque sedere
Cedendo arcebat nec-longius ire sinebat:

Donec Agenorides conjectum in gutture ferrum
Usque sequens pressit, dum retro quercus eunti
Obstitit, et fixa est pariter cunr robore cervis
Pondere serpentis curvata est arbor, et imae
Parte flagellari gemuit sua robora caudae.

Dum spatium victor victi considerat hostis,

Vox subito audita est: neque erat cognoscere promtum,
·’ Unde; sed audita est: Quid, Agenore nate, peremtum
Serpentem spectas? Et tu spectabere serpens. .
Ille, diu pavidus, pariter cum mente colorem
Perdiderat, gelidoque comae terrore rigebant.
Fece, viri fautrix, superas delapsa per auras
Pallas adest, motaeque jubet supponere terrae
Vipereos dentes, populi incrementa futuri. '
Paret et, ut presso sulcum patefecit aratro,
Spargit humi jussos, mortalia semina, dentes
Inde, fide majus, glebae coepere moveri,
Primaque de sulcis acies apparuit hastae,
Tegmina mox capiturn' picto nutantia con03

Mox humeri pectusque onerataque brachia telis
Exsistunt, crescitque seges clypeata virorum.

Sic, ubi tolluntur festis aulaea theatris

Surgere signa solent, primumque ‘ostendere vultus
Cetera paullatim, placidoque educta tenore

 

